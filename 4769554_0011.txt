5

perambulabis astra sidus aureum.³ Nam non eadem utrobique vis est particulae
seu vel sive, sed posteriore loco (39) alteram adnectit condicionem, priore autem
(38) exaggerationi inservit, ad eum modum quo Tibullus scribit 1, 6, 21
exibit quam saepe, time, seu visere dicet
sacra bonae maribus non adeunda deae.
Quae fuerunt qui prave intelligerent, dicit autem hoc ‘quotiens exibit time, vel
tum si sacra bonae deae se dicet visere, quae maribus adeunda non sunt? Idem
in alteram rationem particula utitur 2, 4, 43
quin tua tum iuvenes spectent incendia laeti,
nec quisquam flammae sedulus addat aquam3
seu veniet tibi mors, nec erit qui lugeat ullus,
nec qui det maestas munus in exequias.
h. e. ‘incendia spectent laeti, vel si tibi mors veniet, nemo sit qui lugeat.’ Simile
genus in Propertii elegiis Lachmannus perstrinxit p. 1023 neque secus Seneca in
Hercule Oetaeo 1653
arcus poposcit. accipe haec, inquit, sate
¹ Poeante dona et munus Alcidae cape.
1650 has hydra sensit, his iacent Stymphalides
et quidquid aliud eminus vici malum.
victrice felix iuvenis, has numquam irritas
mittes in hostem, sive de media voles
auferre volucres nube, descendent aves.
In quibus versibus quidquid statuitur de verbis victrice felia: (1652) quibus Fr. Leo
crucem appinxit, nobis non inepte Philoctetes qui Paridem sagitta occidit victrice
(saqitta) felix iuvenis appellari videtur, et miris modis his versibus et proximis
arcus, utroque numero (1656), et suffinae, denique pharetrae (1720. 22) inter se
miscentur, sed quidquid de illis verbis iudicatur, sive (1653) h. e. vel si non est
quod aut mutetur aut alterum sive desideretur.
Ad Horatii carmen unde exorsi sumus revertimur; cuius paenultimam
stropham
quis Martem tunica tectum adamantina
digne scripserit, aut pulvere Troico
15 nigrum Merionen, aut ope Palladis
Tydiden superis parem?
Peerlcampo adsentiens Hauptius secluserat ut spuriam, nos Buecheleri et Kiess-
lingii vv. cc. iudiciis obsecuti interpolationis indicio liberavimus3 sed in interpre-
tando ab illorum etiam inter se dissidentium sententia paululum discedimus. Quorum
Kiesslingius (Philol. Umersuclcuny. p. 97) quod his verbis legentem revocari ad Va-
rium initio carminis laudatum putavit, ut largiamur id huic loco consentaneum fuisse,
hac interrogationis forma, quippe quae vim habeat negativam, id fieri non potuit:

