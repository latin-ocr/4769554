18

unum etiam exemplum nec hac sola de causa afferimus. In his enim quae scripsitÎ‡
Sat. 2, 1, 64

detrahere et pellem, nitidus qua quisque per ora

cederet, introrsum turpis
et Ep. 1, 16, 44

sed videt hunc omnis domus et vicinia tota

introrsus turpem, speciosum pelle decora
quaedam insignior sententiae et orationis similitudo agnoscitur, simul illud Hora-
tium, ut erat etiam sonorum felicissimus artifex, quem vel talia produnt

quae caret ora cruore nostro C. 2, 1, 36

qui rore puro Castaliae lavit

crines solutos C. 3, 4, 61 (cf. 4, 6, 26)

o laborum

dulce lenimen mihi cumque, salve,

rite vocanti C. 1, 32, 14,
cum eadem bis poneret non sine subtili soni cura introrsus turpem sed introrsum
turpio posuisse.

v. In satira prima libri primi versus qui sunt paene extremi Hauptius
cum primum Horatii carmina a se recognita edidit a. MDCCCLI ad hunc modum
adornavit.

illuc unde abii redeo, qui nemo, ut avarus,
se probet ac potius laudet diversa sequentes,
110 quodque aliena capella gerat distentius uber,
tabescat, neque se maiori pauperiorum
turbae comparet, hunc atque hunc superare laboret,
sic festinanti semper locupletior obstet,
ut, cum carceribus missos rapit ungula currus,
115 instat equis auriga suos vincentibus, illum
praeteritum temnens extremos inter euntem.
Qua in re quas rationes secutus sit, nunc ex Chr. Belgeri libro intelligi potest,
quo is a. MDCCCLXXIX Hauptii virtutem academicam merita laude prosecutus cum
alia nonnulla ex eius lectionibus academicis tum horum versuum enarrationem cri-
ticam publici iuris fecit. Ibi quae de his versibus Hauptius disputasse narratur, ple-
raque nobis probantur, unum est de quo videmus ambigi posse. Etenim Hauptius
recepta vetustissimi codicis Blandinii scriptura qui nemo et versum probum effecit
et sententiam recuperavit poetae consiliis egregie convenientem. Qui ab eo orsus
ut. admirabundus quaereret, qui nemo sua sorte contentus viveret sed omnes aliena
potius laudarent, cum in extrema satira intermissam quaestionem repeteret, vix
aptiore uti oratione potuit quam quae ex illa scriptura nascitur, quae etipsa forma

legenti initium satirae iu memoriam revocet

