10

posito victo pro victore non minus usitatam dicendi rationem assecutus est, victo
violens discessit ab hoste. Verum ne hac quidem acquievit, quin epitheton ipsum
coniectura temptaret: ‘cur enim' inquit ‘equus hic violens appelletur, qui et per
se impar erat cervo et nulla demum sua sed vehentis equitis virtute victoriam
adeptus est.' Quae scribenda proposuit, postquam victo sonipes diaconia ab hoste,
aut inducente quodam vetusto Horatii exemplari postquam domito victor discessit
ab hosce, nec ipsi satis fecerunt et ab ea versus forma, quam consentiens fides
librorum tuetur, longius discedunt. Bentleium excepit Hauptius, qui in summa re
illi adstipulatus admirabili qua pollebat emendandi virtute cum paene una littera
leviter detorta ex victorviolens efficeret victorialem restituit quod legenti non potest
non arridere, postquam victo ridens discessit ab hoste, simul hoc exemplo usus ut
in Horatii codicibus, in quibus nihil ad quadratam scripturam redire videretur, ex
minutis litteris nonnumquam errorum causas et correctiones peti posse edoceret
(opp. 3, 46). Hane scripturam Hauptius, qui initio victo violens posuerat auctore
Bentleio, cum iterum et tertium Horatii carmina recognosceret recipiendam duxit
eamque Meinckius, qui et victo scribit et violens depravatum esse apposita nota
significat, memorando commendavit. Quos viros in his litteris primarios quam-
vis suspicere iudicioque eorum plurimum tribuere soleamus, tamen Hauptii libello
quartum edito relicta coniectura,versus formam ante vulgatam restituimus, non
quo illam improbaremus sed quia hanc opinabamur a Bentleio Hauptioque non
esse iustis rationibus repudiatam. Etenim Bentleius cum hunc dicendi usum ne-
garet additum ad victoris nomen epitheton recipere, non curavit alio modo ora-
tionem evolventi hoc incommodum evitari: nempe non victorem violentem appella—
vit Horatius, scd hoc dicit ‘postquam equus victor h. e. victoria reportata (νικήσας)
violens sive violenti animo ab hoste discessit.' Quo modo cum alii tum Horatius
ipse non raro orationem formavit, ut in ambiguitate legentium iudicium exspecta-
ret. Qui cum scribit Sat. 2, 3, 225 vincet enim stultos ratio insanire nepotes, non
stultos nepotes coniungi sed hoc intelligi voluit ‘evincet ratio nepotes utpote stul-
tos insanire', aut C. 3, 20, 3 dura post paulo fuqz‘ea inaudaoe proelia raptor, non
inaudacem raptorem sed hoc potius dicit ‘tu raptor (h. c. qui rapuisti) paullo post
fugies inaudax.' Quo genere loquendi adhibito etiam illa, quae sunt in C. 3, 6
21 motus doceri gaudet Ionicos

matura virgo et fingitur artibus

iam nunc et incestos amores

de tenero meditatur ungui:

25 mox iuniores quaerit adulteros
inter mariti vina,
ad probabilem ni fallimur sententiam revocantur: maturam vir-qinom h. e. nubilem
interpretantur3 quo facto exsistunt difficultates, in quibus expediendis interpretes
frustra se torquent. Sed Horatius voluit ‘matura gaudet virgo motus Ionicos edo-

-r- “tr-wem

