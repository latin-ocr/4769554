16

Fufidius vappae famam timet ac nebulonis:
quinas hic capiti mercedes exsecat atque
15 quanto ‘perditior quisque «est, tanto acrius urguet.
Sic haec Meinekius edidit de Hauptii mente3 neque quidquam desideratur in sen-

tentia, sed tamen ne aucta quidem versu quem libri habent displicere possunt.
12 Fufidius vappae famam timet ac nebulonis,

— dives agris, dives positis in fenore nummis:
14 quinas hic capiti mercedes exsecat --
Nam et recte Fufidius dives homo appellatur neque inepte ratio divitiarum duplex
indicatur, quo modo Sat. 2, 3, 184 oratione simili sed in sententiam contrariam
coniunguntur
nudus agris, nudus nummis, insane, paternis.
Immo interiecto versu 13, qui ad Fufidii nomen referri rectius quam cum proxima
sententia in vim concessivam connecti videtur, commodius paulo quam eodem
omisso oratio a pronomine hic (14) ordiens Fufidii rationem qua nebulonis famam
vitare studet persequitur. Atqui idem versus in arte poetica legitur
ut praeco ad merces turbam qui cogit emendas,
420 adsentatores iubet ad lucrum ire poeta,
dives agris, dives positis in fenore nummis;
ubi cum abesse non possit, ne bis eadem Horatius nullo cum consilio dixisse
videatur, ex arte translatum iudicant in satiram. Sed qui nullo decreto occupa-
tus utrumque locum ponderaverit et hoc imprimis inquisiverit, quoniam idem ver-
sus bis recurrit, utri eorum locorum primo accommodatus fuerit, cum in arte poe-
tica poeta dives designetur sed ut genus divitiarum nihil ad rem pertineat, in
satira autem de fenore et feneratore agatur, probabilius esse fatebitur, ex satirae
sententia natam istam versus formam esse, sed eandem, quia poetae in mente
haerebat, missa feneratoris notione, ad divitem poetam denotandum adhibitam.
Ita si origo horum versuum geminorum recte explicatur, quamquam concessimus
in satira versum non flagitari, tamen retinebimus ut verum nec interpolatoris ma-
num agnoscimus, quem quid maxime moverit, ut versum ex arte poetica in illum
locum transferret non facile dispicitur.
Restat unus versus qui quia duobus locis legitur altero secludi solet. In
epistola, enim prima haec scripta sunt in libris
‘o cives, cives, quaerenda pecunia primum est,
virtus post nummos? haec Ianus summus ab imo
55 prodocet, haec recinunt iuvenes dictata senesque
— laevo suspensi loculos tabulamque lacerto.
Ex quibus Meinekius in utraque editione versum 56 delevit, quippe quem ‘male
sedula manus ex Sat. 1, 6, 74 in hunc locum transtulerit.' Meinekium secutus
Hauptius (apud Belgerum l. c.) versum istum in epistola absurdum esse affirmavit

 

