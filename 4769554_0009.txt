VNIVERSITATIS LITTERARIAE

FRIDERICAE GVILELMAE

RECTOR ET SENATVS.

De versibus nonnullis Horatianis disputaturi non nova divinandi periculo re-

perta afferre animus est, sed hoe agimus ut pauca quae M. Hauptii Horatio quar-
tum edito a. MDCCCLxxxx praeter Hauptii mentem adornata sunt argumentando

stabiliamus aut a erimine temeritatis liberemus. Incipimus autem a re admodum
levidensi.
1. In extremo carmine sexto libri primi Horatius haec ait de se

nos convivia, nos proelia virginum

sectis in iuvenes unguibus acrium

cantamus, vacui sive quid urimur,

20 non praeter solitum leves.

Quae vulgo sic interpretantur, Horatium levitatis notione ad utramque quam po-
nat condicionem relata sive vacuus sit amore sive quid uratur consueto more se
levem esse dicere. In qua re quod sive particula semel posita est quam bis poni
sententia iubebat, notum est poetas ita solere, velut Catullus e.4, 19 laeva sive
dextera vocaret aura, Horatius C. 1, 3, 16 tollere seu ponere volt fleta, alii. Sed
sententia, quae hoc explicandi modo oritur, non omni ex parte placet: etsi enim
leve genus carminum est quod a se coli dicit Horatius, non satis causae intelli-
gitur, cur levitatem etiam ad animum amore vacuum pertinere velit aut adeo se
levitatis accuset, ut eam numquam a se, sive quid amet sive nihil, alienam esse
fateatur. Patet autem altera interpretandi via, qua sensum decentiorem assequi
videmur. Dicit enim Horatius â€˜nos convivia, nos proelia virginum cantamus, va-
cui, vel si quid tamen urimur, non insolenti modo leves.' Ita eum haec tantum

1.

 

