17

ususque est eo quoque exemplo ut Lachmanni de iteratis apud Horatium sententiam
argumentando fulciret. In satira autem unde illum petitum arguunt haec leguntur

71 causa fuit pater his, qui macro pauper agello

noluit in Flavi ludum me mittere, magni
quo pueri magnis e centurionibus orti

â€” laevo suspensi loculos tabulamque lacerto

75 ibant octonis referentes idibus aera.
Et hinc quidem planius perspicitur, quid sibi illa verba velint, quibus in satira
videmus speciem puerorum in ludum itantium depingi. Neque credibile est verbis
iisdem non eundem utrobique sensum subesse. Quare aut hic sensus ,quem satira
declarat necesse est epistolae aptetur aut si hoc fieri non potest reiiciendus est
versus. Atqui in epistola, si verba sequimur et illa reminiscimur quae ep. l, 18, 13
leguntur sic iterat voces . . ut puerum saevo credas dictata maqietro reddere, hoc di-
cit Horatius, quae Ianus veluti ludi magister prodoceat ea puerorum instar magi-
stro dictata reddentium iuvenes et senes recinere. Quam sententiam damus inte-
gram esse sive additur versus 56 sive omittitur: quippe simile a pueris dictata
reddentibus petitum inest in v. 55. Sed tamen versus 56 cum notam legentibus
puerorum in ludum cursitantium imaginem felicissime expressam teneat, non inepte
addi videtur, quo et simile illud extollatur et maiore cum ludibrio iuvenes et se-
nes Iani sapientiam ut dictata recinentes puerorum more elementariorum se gerere
dicantur. Haec autem verba laevo suspensi loculos tabulamque lacerto, ne quis par-
ticulam comparativam desideret, appositi loco ad iuvenes senesque addi putamus,
quemadmodum Horatius scribit ep. l, 2, 42 qui recte vivendi proroyat horam, rusti-
cus exspectat dum defluat amnis, aut 2, 2, 98 caedimur et totidem playis consumi-
mus hostem lento Samnites ad lumina prima duello. Itaque cum sic interpretanti
consilium quoddam additi versus appareat neque in oratione sit quod vituperetur,
nos ne hic quidem probabilius habemus a male sedulo verba ex satira in episto-
lam invecta quam eadem ab Horatio ipso utroque loco posita esse: quem quidem
nunc non temere et imprudentem in eandem orationis formam incidisse, sed et
ipsum memorem fuisse versus olim facti et eiusdem memores esse voluisse legentes
existimamus.

His potissimum rationibus ducti quattuor illos versus, quos Hauptius iam
in prima Horatii editione uncinatos dederat, nos quartum libello recognito nota
liberavimus. De universo autem genere iteratae apud Horatium orationis ita sen-
timus, si quis hoc agere studioseque totam materiem exhaurire velit, evidenter
probari posse, Horatio quamvis politissimo poetae idem quod aliis poetis accidisse
ut insciens nonnumquam in easdem vel similes dicendi aut sentiendi formas ratio-
nesque laberetur, neque hoc in carminibus minus quam in satiris aut epistolis.
Itaque nimius fuit Lachmannus cum negaret Horatium nisi cum certa ratione iis-
dem verbis plus semel usum esse. Sed nos hoc aliis peragendum relinquimus:

3

