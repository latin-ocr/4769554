6

eoque nomine Buechelerus (Coniectan. a. MDCCCLxxvm p. 18) melius et orationi
satis fecit, cum ad 'illam interrogationem hoc responderi par fuisse scribit ‘nemo
haec digne scripserit, ne Homerus quidem optimus heroici carminis auctor, ne-
dum Varius etsi forte epos acer ut nemo ducit, minime ego qui ne Vario quidem
aemulari possim', et sensui, si quidem summa sententia inest in eo quod tertio
loco ponit. At ipse paene plus tribuere Homeri vituperationi videtur, ut Hora-
tius Διομήδους ἀριστείαν ne sibi quidem ab omni parte probari exemplis inde petitis
et suo modo ornatis significet. Verum Horatius neque Homerum aut illam ῥαψῳ-
δίαν reprehendere neque de Varii laudibus detrahere voluit, quod utrumque ab
huius carminis consilio abhorret, sed quoniam se nolle dixit Caesaris et Agrippae
laudes culpa ingenii deterere, hanc sui tenuitatem ingenii fortius confirmat utpote
imparem talibus memorandis rebus bellicis quales nota et ob hanc rem solam de-
prompta Homerica exempla repraesentant. Ergo plus dixit verbis quam cogitando
intelligi voluit: quippe universe cum interrogat ‘quis digne scripserit’ hoc sentit
‘qui digne scripserim eg0'3 neque enim corrigendo nos hanc sententiam reddi ver-
bis iubemus, verum sic putamus, universa negatione quae est in illo interrogandi
modo gravius etiam hoc, quod de se uno Horatius valere voluit, denegaris) Ver-
gilius cum scribit ecl. 10

pauca meo Gallo sed quae legat ipsa Lycoris

carmina sunt dicenda: neget quis carmina Gallo?
severius aestimanti plus affirmare videbitur quam praestare potuit3 et Antigona
Polynici vetanti μή τοί μ’ ὀδύρου respondens καὶ τίς ἅν cr' ὁρμώμενον ἐς προῦπτον ΓἈιδην
ου’ καταστένοι, κα’σι; hoc quod sentiebat sc non posse non deplorare fratrem, isto
modo gravius sibi visa est exprimere. Tibullus quoquc cum dicit (2, 3)

Rura meam Cornute tenent villaeque puellam:

ferreus est, heu heu, quisquis in urbe manet,

in oratione si recte intelligimus plus est quam in sententia, etiamsi non premas
quisquis pronomen, quod saepe abit in vim simplicis relativi, velut apud Hora-
tium C. 3, 24, 25, ubi non recte iudicat Bentleius immemor eorum quae C. 4, 2,1
leguntur. Quidni igitur Horatio concedimus, in sententia haud obscura ad carmi-

') Vis interrogationis dispicitur etiam ex bis quae Vergilius Aeneam facit dicen-

tem (2, 361)
quis cladem illius noctis, quis funera fando

explicet aut possit lacrimis aequare labores?
aut quae illum imitatus Silius Italicus scribit (5, 420)
quis deus, ο musae, paribus tot funera verbis
evolvat, tantisque umbris in carmine digna
quis lamenta serat?
qui hoc modo se posse quod posse cupiunt abnegant.

