13'

90 sedatum celeres, agilem gnavumque remissi,
potores porrecta negantem pocula, quamvis
93 nocturnos iures te formidare tepores.
deme supercilio nubem3 plerumque modestus
95 occupat obscuri speciem, taciturnus acerbi.
In his quoque, nisi nos sensus decipit, ad sententiam quidem nihil, multum ad
orationem desideratur. Cum enim potores appellentur etiam cum non bibunt (ve-
lut ep. 1, 19, 3), sententia poterat illa quidem quam brevissime et ut ad superio-
rum formam accederet hoc modo efferri ‘potores (oderunt) severum (vel sobrium)
et contra? Sed cum Horatius dicat non sobrium vel> severum sed porrecta ne-
gantem pocula et is causam cur neget addat affirmans nocturnos se formidare tepo-
res, certam condicionem cogitare qua quis porrectum poculum repudiet et quasi
quandam scenam depingere videtur, cum alteri potare cupiunt, hic vero se neget
partem capturum causam quae dehortetur professus. Hoc autem consilium poetae
ex illis verbis si recte colligimus, mirum est Horatium, cum potores nude appel-
laret nulla temporis aut condicionis nota adiecta, lepidam quam inchoavit imagi-
nem imperfectam destituisse. Desiderio nostro abunde satis fit versu recepto quem
libri testantur.
oderunt hilarem tristes tristemque iocosi,
90 sedatum celeres, agilem gnavumque remissi,
— potores bibuli media de nocte Falerni
oderunt porrecta negantem pocula, quamvis
93 nocturnos iures te formidare tepores.
In verbis additis nihil est quod iure reprehendatur. Nam Bentleius, qui suspicio-
nem quidem movit de origine versus 91 in nonnullis libris omissi, sed tamen
emendando ei succurrere maluit, nimis inique singula interpretatur, cum vitupe-
rat potores bibuli, quasi dicas potores potantes: at Horatius non potores bibulos sed
potores bibulos Falerni appellavit h. e. potores qui bibunt vel bibere cupiunt vinum
Falernum, quo nihil est aptius3 aut potores media de nocte bibulos, quo haec in-
epta esse evincat, siccos ac sobrios esse affirmat aut maxime negotiosos, quippe
qui non solido de die sed de media nocte potare incipiant: at Horatius convivas
significat qui πότου προϊόντος circa mediam noctem meliorem notam bibere instituunt.
Quare quae restitui iussit potores liquidi media de luce Falerni, ex versu sumpta
qui ep. 1, 14, 34 legitur, quem bibulum liquidi media de luce Falerni (scis fuisse),
non est quod dedita opera exagitemus. At Meinekius illa verba non corrigenda
sed delenda esse iudicavit3 itaque iam cum primum edidit Horatium a. MDcccxxxv
inductis mediis unum ex duobus versum effecit hoc modo
91 potores [bibuli media de nocte Falerni
oderunt] porrecta negantem pocula, 'quamvis
93 nocturnos iures te formidare tepores;

