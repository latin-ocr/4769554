12

165 hic porcum laribus: verum ambitiosus et audax:
naviget Anticyram.
Quae dum singillatim persequimur, mancam esse aliqua parte disputationem sen-
timus. Negavit stoicus eum qui non esset avarus sanum esse (160); interroganti
causam respondet per exemplum a medico et morbis corporis repetitum: hic aeger
non est cardiacus: estne igitur sanus? negabit medicus. Sed iam, ne recurrat
illud ‘cur, stoice?' et exemplum inutile fuisse appareat, rationem addi exspectamus
cur neget: ‘quia alio quo morbo laborat.' Nam hoc voluisse poetam res ipsa de-
clarat utiturque tamquam dem'onstrato in proximis (164) ‘non est periurus neque
sordidus: immolet aequis hic porcum laribus: verum ambitiosus! Si vero hoc,
quod desiderari dicimus et quod summum est in hac ratiocinatione, ultro legen-
tem addere potuisse obiicias, simul fateare necesse est, vanas fuisse has ambages
quibus Horatius simplicem sententiam ornavit ita ut ex sermocinantium vice et
exemplis aliquid leporis quaereret ac venustatis. Quorsum enim ista, si tamen id
quod caput rei erat legentis cogitationi relinquitur? Tam inconsultum consilium
quoniam credibile non est iniisse poetam qui nil molitur inepte, recurrimus ad
fidem librorum, qui istam orationem uno versu auctam exhibent.
‘quid, siquis non sit avarus,
160 continuo sanus?’ minime. ‘cur‚ stoice?' dicam.
‘non est cardiacus’ Craterum dixisse putato
‘hic aeger.’ recte est igitur surgetque? negabit,
— quod latus aut renes morbo temptentur acuto.
Quae praeclara sunt et Horatium vel maxime decent. Sed versum qui mutilae
orationi integritatem restituit, quamquam tam firmiter in sermonis tenore haeret,
vix ut avelli posse videatur, tamen ferendum esse negant, quia idem paululum
mutatus legitur in epistola 1, 6, 28
si latus aut renes morbo temptantur acuto,
quaere fugam morbi.
Quo loco cum abesse non possit, ne Horatius bis in eandem orationem incur-
risse cum pudore videatur, ex satira eximendum instant Hauptius primum, dein
Meinekius aliique. Nos, si non Horatius addito versu sensum absolvit sed ne-
scio quis quo mancam disputationem suppleret aliunde petitum inseruit, laudabi-
mus hunc interpolatorem, qui Horatii stilum non leviter adiuvisse censendus est.
Interim quod tam egregie orationi accommodatur ab ipso esse poeta profectum
credemus.
In epistola libri primi duodevicesima idem exemplar Meinekianum haec
praebet.
tu, dum tua navis in alto est,
hoc age, ne mutata retrorsum te ferat aura.
oderunt hilarem tristes tristemque iocosi,

 

