14

et hoc ille consultius instituit, quam qui integro versu 91, quia a parte librorum
abest, omisso constare posse orationem sibi persuaserunt:
oderunt hilarem tristes tristemque iocosi,
90 sedatum celeres, agilem gnavumque remissi,
92 oderunt porrecta negantem pocula, quamvis —
Etsi enim ex porrectis poculis aliquo modo effici possit quem osorem dicat poeta,
tamen in hoc sententiarum decursu hoc satis non erat, neque quod in aliquot
codicibus v. 91 non exstat nisi ad librarii errorem redire videtur simili duorum
versuum continuorum initio (potores — oderunt) decepti. Sed Meinekius iterum
edito Horatio quo magis pristinam suam opinionem stabiliret haec adnotavit (in
praefatione p. xxxvm) ‘oderunt post paucos versus nulla cum vi repetitum non
magis placere potest quam operosa simplicis sententiae amplificatio? Quae facile
redarguuntur, ut mirere talia a tanto viro argumenti loco afferri potuisse. Nam
eum ‘operosam simplicis sententiae amplificationem' iactat, non vidit illud, mira
aequabilitate hanc orationem nitere qua potores bibuli de media nocte Falerni et
ex altera parte is qui porrecta pocula neget iuratus se nocturnos tepores formi-
dare quasi unius actionis participes componuntur3 oderunt autem verbum aptius
erat in ampliore huius exempli conformatione repeti, ac solet Horatius etiam sine
vi ulla bis ponere verba in comparibus enuntiatis, velut ut pauca afferamus Sat.
1, 7, 23
laudat Brutum laudatque cohortem,
solem Asiae Brutum adpellat stellasque salubres
adpellat comites excepto Rege.
Ep. 1, 7, 25
quodsi me noles usquam discedere, reddes
forte latus, nigros angusta fronte capillos,
reddes dulce loqui, reddes ridere decorum.
Cf. Ep. 1, l, 95. 97. Ep. 2, 2, 20
dixi me pigrum proficiscenti tibi, dixi
talibus officiis prope mancum.
et ibidem 133
comis in uxorem, posset qui ignoscere servis
et signo laeso non insanire lagenae,
posset qui rupem et puteum vitare patentem.
Quamobrem his quidem argumentis non tantum damus, ut versum destitui veli-
mus, quo deleto oratio pulchre concinnata insigniter depravetur3 neque magis eo
argumento movemur quo Meinekii rationes confirmatum ivit Hauptius: qui pro-
fectus a Lachmanni sententia, Meinekio quoque magnopere probata (praef. p. XXIV),
qua is negabat Horatium-versus suos nisi certi consilii causa iterare, quoniam
nostro similis versus alibi legitur loco necessario, repetendi autem consilium nul-

 

