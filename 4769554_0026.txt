20

illuc unde abii redeo, qui nemo, ut avarus,
se probet ac potius laudet diversa sequentes,
110 quodque aliena capella gerat distentius uber,
tabescat, neque se maiori pauperiorum
turbae comparet, hunc atque hunc superare laboret
(sic festinanti semper locupletior obstat),
ut, cum carceribus missos rapit ungula currus,
115 instat equis auriga suos vincentibus ——-
De interiecta sententia conferri potest quod Horatius scribit Sat. 1, 6, 57
ut veni coram, singultim pauca locutus
(infans namque pudor prohibebat plura profari)
non ego me claro natum patre —
sed quod eram narro.
Nam nostro quoque loco addi particula causalis potuit: ‘hunc atque hunc superare
laborat, nam sic festinanti semper locupletior obstat.' Neque inutiliter haec adiecta
sunt: cum enim inter se opponantur neque se maiori pauperiorum turbae comparet,
hunc atque hunc superare laboret, claudicare contrariorum ratio videtur, quae hoc
requirit ‘non pauperioribus se comparat, sed hunc atque hunc qui locupletior est
superare studet? Scite igitur poeta interposito enuntiato hoc quoque assecutus
est ut hac parte superior sententia suppleretur. De comparatione a curribus et
spatiis ducta, quod genus poetis Romanis inde a Q. Ennio in deliciis fuit, nonnulli
viri docti ita iudicarunt, ut quia hi sunt apud Vergilium versus (in extremo primo
georgicon)
hinc movet Euphrates, illinc Germania bellum,
510 vicinae ruptis inter se legibus urbes
arma ferunt, saevit toto Mars impius orbe3
ut, cum carceribus sese effudere quadrigae,
addunt in spatia et frustra retinacula tendens
fertur equis auriga neque audit currus habenas
Horatium ab horum versuum imitatione pendere existiment editique ab Horatio
satirarum libri tempora ab hoc termino deducant. Nos et de hac et nonnullis
aliis quas credunt imitationibus Horatianis aliter sentimus, de qua re tum accura-

tius dicemus, cum quaestionem quae est de editis ab Horatio satirarum libris ut
oportet a capite repetemus.

Scr. m. Novembri a. MDCCCLXXXV.

